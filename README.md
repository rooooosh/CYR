# CYR
_Een interactief muziekspel voor mensen met de ziekte van Parkinson om hun cognitieve -en motorische vaardigheden te verbeteren._

*Projectteam: Aldo Mauro Van Hese; Rösh-Matthew Gryson*

_10/12/2024_

<img src= "CYR PICS/CYR PIC.png">

## Samenvatting 

De ziekte van Parkinson is een neurologische aandoening waarvoor tot op heden nog steeds geen remedie voor bestaat. Uit literatuuronderzoek[^1] blijkt dat de verdere ontwikkeling van de aandoening een ernstige invloed heeft op de motorische vaardigheden van de persoon. Intensieve medicatie is nodig om het proces te vertragen, maar dit biedt geen permanente oplossing. Hierbij hebben we ons verder uitgediept in de Ronnie Gardiner Methode, een wetenschappelijk onderbouwde methode om cognitieve en motorische vaardigheden te stimuleren via multisensorische prikkels op basis van muziek. 

Om te voorkomen dat de ziekte zich verder ontwikkeld stellen we **CYR** voor. **C**reate **Y**our **R**ithm is een interactief muziekspel dat helpt bij het verbeteren van de motorische -en de cognitieve vaardigheden. Deze oplossing biedt de mogelijkheid om zelfstandig muziek te maken met behulp van twee geïntegreerde modules: een **touchpad**  en een **muziekbox**. De gebruiker wordt opgedragen om het ritme van de afspelende muziek na te bootsen, wat een leuke maar ook uitdagende challenge vormt!

> [!NOTE]
> Linken naar protocollen, rapporteringen en diepgaand onderzoek zijn te vinden in de sectie [Bijlagen](#Bijlagen)

## Introductie 

De ziekte van Parkinson is een aandoening die het vaakst voorkomt bij mensen rond 50-60 jaar. Afhankelijk van persoon tot persoon is de ontwikkelingssnelheid van de ziekte in de hersenen verschillend. Naast het innemen van medicatie staat de familie ook in voor de zorg, al is dit vaak niet evident. Naarmate de ziekte vordert, wordt het voor de familie steeds moeilijker om de benodigde zorg te bieden, waarvoor uiteindelijk wordt gekozen voor een geschikte zorginstelling om de intensieve zorg over te nemen.

Het doel van dit project is om mensen met een _vroege_ diagnose van Parkinson te begeleiden, zodanig dat de ziekte niet verergerd. De bewuste keuze om niet verder te gaan met mensen met een langere diagnose ligt aan het feit dat interactie met dagdagelijkse gebruiksvoorwerpen voor hen ingewikkelder worden. **CYR** heeft als doel om de gebruiker multisensorisch te prikkelen zodat hun cognitieve vaardigheden niet verloren gaan. De nadruk op het ontwerp ligt op het zelfstandig gebruiken van het product om de effectiviteit van de werking te garanderen. Het bestaat uit twee geïntegreerde onderdelen: een touchpad waarop muziek wordt gecreëerd en een muziekbox waar de gebruiker een keuze kan maken uit verschillende sets van voorgeprogrammeerde liedjes. Het ontwerp kan ook gebruikt worden in verschillende omgevingen.

We streven naar een gebruiksvriendelijk product die de gebruiker uitdaagt, maar alsnog het plezier behoudt. 

## Methodologie

We volgden het Double Diamond ontwerpmodel om ons project in goede banen te leiden. Dit model bestaat uit 4 fasen: discover, define, develop en deliver. Binnen het eerste semester bevinden we ons in de discover en deliver fase. Binnen de discover fase, eerste helft van het semester, waren we individueel bezig met het onderzoeken van mogelijke concepten voor een vooraf gekozen doelgroep. Dit onderzoek bestond uit een literatuurstudie en het afnemen van enkele interviews. Aan het eind van deze fase werden korte pitches gehouden om de huidige concepten te introduceren. Slechts een deel hiervan kon verder bouwen op hun concept.

Pas binnen de tweede helft van het semester betraden we de define fase. Hierbij vormden we teams van 2 personen om het gekozen concept verder te zetten. Zoals de figuur van de double diamond het laat zien, is het de bedoeling dat we concepten en oplossingen convergeren tot één werkend concept die de eerste diamond omsluit. Pas bij aanvang van het tweede semester zullen we dieper ingaan op de develop -en deliver fase van het project. Het convergeren tot één werkend concept omslaat allerlei aspecten zoals: prototyping, storyboarding, expert interviews, ...

<p align="left">
  <img src="Extra/Double Diamond.png" width="32%"> 

## Discovery

### Doestellingen
Aangezien de keuze was om te werken rond mensen met Parkinson, vonden we het nodig ook genoeg met hen in contact te staan bij het beslissen van bepaalde ontwerpkeuzes. 
Ons grootste doel was dus om een product te ontwerpen, dat een positieve, stimulerende invloed heeft op de gebruikers. Deze positieve invloeden zouden dan zowel wetenschappelijk een voordeel moeten bieden, zoals gehaald uit de literature review, als een positieve invloed op het humeur en gedrag van de gebruiker. 

### Materiaal & methoden
Bij het exploreren van de onderzoeksopdracht hebben we aan de hand van een literature review en expert interviews gevonden welke richting we verder in wouden werken. Tijdens het uitvoeren van dit onderzoek begon het bedenken van concepten ook al.

#### Expert interviews (N=3)
Expert interviews werden uitgevoerd om _early_ feedback van de gebruikers te verzamelen die helpen bij het bedenken van concepten. Het afnemen van expert interviews hebben geholpen bij het krijgen van een inzicht naar wat onze gebruikers nodig hebben en wat het voor hen aantrekkelijk maakt om zo'n prototype te gebruiken. Wat we vooral uit de interviews hebben gehaald, is dat ze akkoord gaan dat er ruimte is voor een nieuw product. Volgens hen zou het een handig hulpmiddel zijn voor andere mensen met Parkinson, waarbij geen extra tientallen pillen per dag bij nodig zijn.

#### Literatuuronderzoek (N=10)
Literatuuronderzoek uitvoeren is cruciaal om goed geïnformeerd te zijn wanneer je werkt rond een doelgroep met een bepaalde aandoening of ziekte. Via internet researchers konden we tal van relevante informatie terug vinden die ons verder kon helpen bij het opstellen van een goede onderzoeksvraag. Het grootste richtdoel dat we uit de literature reviews konden halen, is om te werken rond muziek. Het is bewezen dat muziek en ritme een positieve invloed heeft op mensen met Parkinson.

#### Conceptselectie
De concepten die uit het vooronderzoek kwamen waren allemaal gericht op muziek. De keuze om met **CYR** verder te gaan, was vanzelfsprekend. Dit concept sluit het beste aan bij het verlopen onderzoek. In de andere concepten stond muziek meer centraal. Bij **CYR** is het vooral ritme en timing die een oplossing zou moeten geven voor ons project.
<p align="left">
  <img src="CYR PICS/modules.png" width="32%"> 

### Inleiding Definition
#### Ontwikkelen deelaspecten
De  modules hebben elk aparte design keuzes. 
De touchbox moet groot genoeg zijn zodat de gebruiker nog genoeg mobiliteit heeft om comfortabel het product te gebruiken. De keuze om met Makey Makey te werken is _bijna_ noodzakelijk en brengt interessante voordelen mee. We besluiten de prototypes uit mdf en karton te maken voor snel resultaat. De plaatjes moeten geleidend zijn dus zijn metalen plaatjes een perfecte oplossing. De muziekbox wordt ook gemaakt uit karton en mdf. Hierbij is het belangrijkste te onderzoeken aspect de plaatsing, grootte en vorm van de knoppen. We besluiten dit te testen aan de hand van een aantal iteraties op de module. Er zal ook gëexperimenteren worden met hendels, drukknoppen en touchscreens.

#### Prototypen en testen
Het testen zal plaats vinden in 2 waves.
In de eerste wave zullen we testen hoe de interactie wordt ervaren tussen gebruiker en product. We zouden willen achterhalen wat voor soort knoppen het beste past bij mensen met Parkinson. We testen met drukknoppen (verschillende groottes) en hendels. In de eerste wave testen we ook hoe de gebruikers de interactie met de touchbox ervaaren en welk gevoel ze krijgen wanneer ze de feedback (het drummen) ontvangen. Hiermee kunnen we ook direct testen of het concept "leuk" is voor de testpersonen, aangezien dit een belangrijke factor is voor het succes van dit project.

Voor het prototypen zullen we werken met mdf, karton, metalen plaatjes en Makey Makey. 
We zullen de Makey Makey via een simpel arduino bordje verbinden met de metalen plaatjes. De plaatjes vormen een goede elektrische geleiding en biedt meteen een oplossing voor ons prototype. Het bordje wordt op zijn beurt verbonden met een laptop waarop verdere instructies worden gegeven aan de Makey Makey. 

Hieronder staan de uitgewerkte prototypes die we zullen gebruiken voor het testen van beide waves. 
_Foto 1: Touchpad_;
_Foto 2: Kleine muziekbox_;
_Foto 3: Grote muziekbox_

<p align="left">
  <img src="CYR PICS/Touchbox2.jpg" width="32%">
  <img src="CYR PICS/Hoofdbox1.jpg" width="32%">
  <img src="CYR PICS/Hoofdbox2.jpg" width="32%">
  

### Resultaten
Op basis van de uitgevoerde expert interviews halen we de belangrijkste zaken aan.

| **Naam**               | **Relatie tot patiënt** | **Belangrijkste inzichten**                                                                                                                                                                                                                                                        | **Opmerkingen over muziek en RGM**                                                                                                                                                                              |
|-------------------------|-------------------------|------------------------------------------------------------------------------------------------------------------------------------------------------------------------------------------------------------------------------------------------|--------------------------------------------------------------------------------------------------------------------------------------------------------------------------|
| **Gaston Vermeulen**    | Patiënt (68 jaar)      | - Parkinson sinds zijn 45ste.<br>- Kan nog stappen, maar fijne motoriek is moeilijk<br>- Heeft moeten stoppen met muziek spelen (saxofoon, fluiten), wat hij pijnlijk vond<br>- Open voor nieuwe producten, vooral met muzikale en ritmische aspecten                                  | - Interesse in ritme/melodie-gebaseerde producten<br>- Voelt zich ongemakkelijk bij groepsactiviteiten<br>- Vond het voorgesteld concept leuk, ziet uitdaging als motivatie                                       |
| **Monique Deurinck**    | Partner van patiënt    | - Mantelzorger van echtgenoot Marcel (10 jaar Parkinson)<br>- Marcel kan niet meer zelfstandig bewegen, woont in een woonzorgcentrum<br>- Merkte de symptomen op in fijne motoriek<br>- Medicatie wisselde vaak, niet altijd effectief                                                | - Marcel vindt zingen in de woonzorgactiviteiten plezierig, minder schaamte in de sociale setting<br>- Skeptisch over effectiviteit van een product, maar ziet potentieel in motivatie en muziek              |
| **Annabelle Vermeulen** | Zus van patiënt        | - Mantelzorger van Gaston (23 jaar Parkinson)<br>- Helpt met dagelijkse taken, voelt emotionele impact van zijn achteruitgang<br>- Gaston heeft mentale en fysieke moeilijkheden, confronterend voor beiden<br>- Positief over nieuwe oplossingen                                   | - Gaston heeft muzikale achtergrond, voelt geluk bij het spelen van muziek<br>- Gelooft dat muzikale en fysieke acties effectief kunnen zijn, vooral met een motiverende insteek                         |

Het literatuuronderzoek geeft een heel breed inzicht over hoe de ziekte zich precies ontwikkeld binnen de hersenen. Op basis van deze inzichten kunnen we verschillende competenties met elkaar combineren om tot meerdere deeloplossingen te komen. Toch zijn de al reeds gebouwde prototypes onafhankelijk van het gedane onderzoek, omdat bij de keuze uit vorm of grootte vaak een persoonlijke voorkeur aan gebonden is. We hebben ook als doel om het eind ontwerp zo inclusief mogelijk te maken, voor een breder gebruik. 


## Definition
### Doelstellingen
Vanuit het vooropgestelde onderzoek probeerden we een prototype te bouwen die het ritme van muziek kon construeren op een gekozen set van liedjes. Vanuit de eerste gebruikerstests werd het prototype aangepast aan de voorkeur van de gebruiker. Vanuit deze feedback werden de volgende stappen genomen in het ontwerp van een nieuw prototype voor de volgende wave.

### Materiaal & methoden
Er werden twee prototypes van de muziekbox met verschillende grootte gemaakt om de voorkeur weer te geven die in elk van de waves werd aangehaald. Aangezien dit enkel diende om te bepalen welk prototype de voorkeur kreeg, werden deze vervaardigt uit karton. De muziekbox, binnen deze fase, diende om een voorgeprogrammeerd liedje te selecteren en vervolgens werd een keuze gemaakt om dit met of zonder percussie te doen.

> [!NOTE]
> Percussie in een liedje verwijst naar het gebruik van muziekinstrumenten die geluid produceren door te slaan, te schudden, te schrapen of te tikken. Deze instrumenten vormen de ritmische basis van een nummer en kunnen variëren van traditionele drums (zoals een snare drum, bass drum of conga) tot andere klankmakers zoals bekkens, shakers, klokkenspelen of zelfs onconventionele objecten (bijvoorbeeld handenklappen of voetenstampen).

De keuze om de percussie aan of uit te zetten werd bepaald met een hendel of een aan-/uitknop. Het grotere prototype kreeg aan de zijkant de hendel, het kleinere prototype de aan-/uitknop. Deze keuze was onbewust en kon uiteraard aangepast worden indien nodig. Het touchpad werd ook vervaardigt uit karton om een idee van grote te krijgen. Op het touchpad werden 9 gelijke metalenplaatjes gemonteerd, 3 plaatjes per 3 rijen (zie [Prototype en testen](#prototypen-en-testen
)). In de toekomst zou kunnen gewerkt worden met minder of meer plaatjes, deze keuze kan nog verandert worden in de loop van de tijd. 

Binnen deze eerste prototype fasen lag de nadruk niet op het maken van high-fidelity prototypes, maar eerder op het nakomen van de verschillende wensen vanuit de eerste gebruikerstests. 

#### Inspiratie
Het idee om een muziekspel te maken stamde af op het idee dat leek op Gitar Hero, een spel waarbij de gebruiker wordt opgedragen om te tikken op de volgorde van toetsen die worden gegeven. Wanneer de speler op een verkeerde toets drukte, of deze te laat indrukte heeft de speler verloren en moet deze proberen het level opnieuw te spelen. 

**CYR** werkt op een gelijkaardige manier. De gebruiker krijgt aan het begin van een liedje een opeenvolging van voorgeprogrameerde "pictogrammen" te zien op het scherm van de muziekbox die corresponderen met de toetsen op het touchpad. Het doel is dus om op het juiste moment deze toetsen in te drukken die vervolgens mooi aansluiten op het ritme van de afspelende muziek. Wanneer de gebruiker een foute toets indrukt of te laat indrukt wordt er niet opnieuw gestart, maar wordt er simpel weg aangegeven dat de handeling niet correct werd uitgevoerd. Om op deze manier een spel te creëren dat de uitdaging blijft behouden met de gebruiker slaagt **CYR** erin om zowel cognitie als motoriek te blijven trainen.

<p align="left">
  <img src="CYR PICS/CYR met Ipad.jpeg" width="32%">
  <img src="CYR PICS/CYR met Ipad volledige setup 1.jpeg" width="32%">
  <img src="CYR PICS/CYR met Ipad volledige setup 2.jpeg" width="32%">


#### Makey Makey
Het afspelen van geluid na indrukken van de toetsen wordt mogelijk gemaakt door [Makey Makey](https://makeymakey.com/). 

<p align="left">
  <img src="Extra/Makey Makey 1.png" width="32%">
  <img src="Extra/Makey Makey 2.png" width="32%">


Makey Makey van Joylabz is een eenvoudige uitvindingstool waarmee je alledaagse objecten kunt omzetten in touchpads en ze kunt gebruiken als invoerapparaten voor een computer. Het werkt op basis van een microcontroller (meestal een Arduino-variant), waarmee je via alligatorclips en geleidende materialen toetsenbord- en muisinvoer kunt simuleren. Op deze manier kunnen we de toetsen van het touchpad linken met de computer om  muziek te imiteren. 

Om muziek te imiteren wordt gekozen om verder te werken op drumpercussie. Elk van de toetsen wordt gelinkt met een andere component van een drumstel. De hendel of aan-/uitknop die eerder werd aangehaald geeft de mogelijkheid om de percussie van het afspelende lied aan of uit te zetten waardoor het imiteren van de percussie een grotere uitdaging kan vormen voor de gebruiker. Om de touchpad te kunnen gebruiken werd voor het uitvoeren van de test gevraagd aan de gebruiker om een polsbandje om te doen zodat er directe verbinding is met de Makey Makey, die op zijn beurt is verbonden met een laptop. 

### Resultaten
Uit wave 1 kregen we positieve feedback over het concept. Ze vonden het een leuk "speels" product, waarbij ze wel het gevoel kregen dat ze constant uitgedaagd werden, zeker voor mensen met een verleden zonder spelen van muziek. 
Ze ervaarden de interactie met de touchbox, wat ze heel goed vonden was dat ze niks hoefden in te drukken, em feedback te krijgen. Ze moesten de plaatjes enkel aanraken. Dit kan voor mensen met Parkinson een graad van moeilijkheid zijn, die zo overwonnen kon worden. Wel kregen we als verbeterpunt de kleine delay dat er nog zat op het tikken van het plaatje en het geluid. Dit was een te verwachten probleem, aangezien de directe feedback wel noodzakelijk was voor het spelen van muziek. Hier konden we geen directe oplossing voor bedenken en is dus iets dat nog opgelost moet worden.

Het grootste resultaat uit wave 2 was de goede ervaring van de gebruikers met het, via protopie, gemaakte spel. De gebruikers vertelden ons dat het een goede uitdaging was, waarbij ze een duidelijke verbetering merkten bij het meermaals spelen van het spel. De moeilijkheid van dit spel werd door elke gebruiker anders ervaren, dit is dan ook een persoonlijke kwestie van muziekvaardigheden. Dit is iets wat we verawcht hadden en niet als probleem zien, aangezien het plan was om dit spel in verschillende moeilijkheden/niveaus te maken. 
Waar de gebruikers wel nog een punt van kritiek op hadden, was de kwaliteit van het spel. De 'icoontjes' waren niet altijd perfect getimed en waren dus soms wat uit ritme. Dit kwam door het gebruik van protopie bij het maken van dit spel, het bleek op deze manier niet zo efficïent om de verplaatsing van de icoontjes correct in te programmeren. 
Dit zal voor de volgende fase in ons ontwerpproces dus een kwestie moeten zijn waar we op verder moeten werken. Dit gaat ook gepaard met het scherm dat we zouden gebruiken in een finaal ontwerp.

> [!NOTE]
> De gebruikstests werden uitgevoerd volgens de **Wizard Of Oz** methode. _"De Wizard of Oz methode is een gemodereerde onderzoeksmethode waarbij een gebruiker interageert met een interface die autonoom lijkt te zijn, maar (geheel of gedeeltelijk) bestuurd wordt door een mens."_[^2]
<img src="Extra/The Wizard of Oz.png" width="32%">

> In wave 1 hadden we de feedback gekregen dat ze graag de mogelijkheid zouden hebben om een soort instructie/spel te hebben. Na wat verder overleg besloten we in wave 2 een ‘Guitar Hero’ variant te maken via protopie. We hebben dit     protopie bestand gelinkt aan een Ipad en vervolgens de Ipad bevestigd aan de hoofdmodule na wat herschikken van de layout. We besloten ineens de knoppen hier in het touchscreen te verwerken, om een extra variant te hebben op de test uit wave 1. De Ipad dient hier puur als prototype en is niet noodzakelijk iets dat zou ingebouwd moeten zijn in het uiteindelijke product. We zouden dit verder willen realiseren met een ingebouwd scherm of opzetstukje voor een smartphone/Ipad/tablet, en dit linken aan een app.

<p align="left">
  <img src="CYR PICS/TEST.jpg" width="32%">
  <img src="CYR PICS/TEST2.jpeg" width="32%">

### Conclusies & implicaties
Op basis van de resultaten tijdens de discovery fase en uit de definition fase kunnen we een lijst opstellen met de belangrijkste punten in het (voor)onderzoek:

#### Prototypes
- Een spel op basis van muziek zou de motivatie verhogen om hun conditie beter te onderhouden.
- De groottes van beide muziekboxen en het touchpad zijn optimaal.
- De vorm van drukknoppen op het touchpad zijn optimaal en groot genoeg van dimensies.
- Een extra uitdaging zoals meerdere spelvormen zouden het plezier nog meer naar boven halen.
- De delay op het indrukken van de toetsen was een vaak voorkomende storende factor.
- Aanduiding op de toetsen welk geluid welke toets maakte, zorgde voor een beter begrip.
- Het ritme kon iets beter nagevolgd worden m.b.v. de Ipad die werd gemonteerd aan de muziekbox.
- De toetsen, verbonden met Makey Makey, waren tè responsief. M.a.w. als de toets voor langere tijd werd ingedrukt, kreeg je een rare vervorming van het geluid.

#### Gebruikers
- Er was vaak een gebrek aan kennis over de verschillende componenten (van een drumstel).
- In een aantal gevallen waren de gebruikers niet compatibel voor het gebruik van het prototype door bepaalde menselijke factoren (verbinding i.v.m. Makey Makey).
- Het duurde een aantal keren voordat er werd onthouden welke toets welk geluid maakte.
- De gebruikers lieten een goed gevoel achter na afronden van de tests.
- Gebruikers met duidelijkere symptomen (vb. tremor hand) hadden meer moeite om op een toets te drukken.

## Bill of materials

- Natuurhout (vooral duurzaam, maar kwaliteitsvol hout)
- Roestvrij staal
- Arduino
- Kunststof drukknoppen/toetsen
- Digitale interfaces

## Kritische reflectie
Bij het aangaan van dit project zijn we goed begonnen, na het samenkomen na de pitches zijn we direct beginnen overleggen wat we goed vinden en wat we toen al zouden kunnen verbeteren aan het concept, met de feedback gekregen uit de pitch. 

Hierna hebben we even gebrainstormd over wat we zouden kunnen doen voor de verschillende waves. We zijn hierna overgegaan tot de prototyping fase, dit hebben we misschien wel wat te snel gedaan, dit had als gevolg dat we tijdens de tests af en toe iets onverwachts meemaakten. Dit zijn waren dingen zoals Protopie dat een update nodig had, 1 gebruiker dat door haar huid problemen had met Makey Makey,…

Desondanks haalt dit niet weg dat we tevreden zijn met de resultaten van de waves. We hebben er veel uit geleerd en hebben motivatie gekregen om verder te werken aan het project. Vaak vroegen de gebruikers ons na de test om hen op de hoogte te houden, en vertelden ze ons dat we hen nog mochten contacteren, indien we dat nodig zouden hebben. 

Waar we het vooral lastig mee hadden was het contacteren van gebruikers om de waves mee uit te voeren. Door de moeilijke doelgroep, was er geen optie waar we alle tests op 1 dag zouden kunnen uitvoeren. De doelgroep waarbij we wouden testen zit nog niet in een rusthuis en is niet altijd even mobiel. De meesten hadden dus liever dat wij naar hen zouden komen, wat geen probleem vormde, maar het logistiek wel wat moeilijker maakte. 

We zijn ook gestart met het uitvoeren van wave 1 apart, hier hebben we het onszelf lastig gemaakt. 
We besloten na de eerste test van wave 1, de beide waves tegelijkertijd af te nemen. We hebben uiteindelijk met tientallen mensen in contact gestaan, maar vaak woonden ze te ver, vielen ze niet in onze doelgroep, of vonden we geen geschikt moment om af te spreken. Dit had als gevolg dat we 1 test hebben uitgevoerd met iemand die geen Parkinson heeft, maar er wel vaak mee in contact heeft gestaan en ons nuttige feedback heeft kunnen geven.

Deze korte tegenslagen terzijde, verliep de samenwerking en de progressie die we hebben gemaakt in het proces wel goed. We zijn klaar om met de gekregen resultaten naar een volgende fase te gaan.


## Bijlagen

**D1: Discovery**

- [Protocol interviews](https://ugentbe-my.sharepoint.com/:w:/g/personal/aldo_vanhese_ugent_be/ESJYqHmrCHZLsC0qj__VXJ0BjyDkQe4iN9FXYPPxXNy2uQ?e=tfqRws)
- [Rapport interviews](https://ugentbe-my.sharepoint.com/:w:/g/personal/aldo_vanhese_ugent_be/EYnefagKg3FOtLsMqfEdwcMBIqPX8TSfu_CDAfIlTkcXZQ?e=Ka2ge1)
- [Protocol literatuuronderzoek](https://ugentbe-my.sharepoint.com/:w:/g/personal/aldo_vanhese_ugent_be/EXIrXCpz-dFAuOz6OB77Z0QBnIgQqzJ2xosTrCaE54sqkw?e=Ui9HQr)
- [Rapport literatuuronderzoek](https://ugentbe-my.sharepoint.com/:w:/g/personal/aldo_vanhese_ugent_be/ETgJmnygez1KvILyP5yb4owB2Ubt0oamoWoxb60TCJ8oPQ?e=Qta01t)

**D2: Definition**

- [Protocol gebruikstests](https://ugentbe-my.sharepoint.com/:w:/g/personal/rosh_gryson_ugent_be/EZP574aSoAhFl09WsWrbi8UBA5_1NxcKcqAjORO0SBlqww?e=72MF4B)
- [Rapport gebruikstests](https://ugentbe-my.sharepoint.com/:w:/g/personal/rosh_gryson_ugent_be/EdqZbkmwm4NGiZS6KD74P3EBFJ-uTSXOdE_JABqfQalWkQ?e=12LJiF)
- [Storyboard](https://ugentbe-my.sharepoint.com/:w:/g/personal/aldo_vanhese_ugent_be/EWE_Iul9T3BOiqSTV3mQHsABdU0qXvV47XVcKRbxtR9C3w?e=RbmGrt)

## Bronnen

[^1]: Diedrich, N. (2020, Juli). _The Evolution-Driven Signature of Parkinson's Disease. CellPress._ (https://www.cell.com/trends/neurosciences/fulltext/S0166-2236(20)30103-X)
[^2]: Paul, S. Rosala, M. (2024, April). _The Wizard of Oz Method in UX. Nielsen Norman Group_ (https://www.nngroup.com/articles/wizard-of-oz/)



